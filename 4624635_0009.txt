Homeri earmina legentes in vocabula passim incurrimus, quorum sententia,
quum nec veterum commentationibus, neque nostrae aetatis studio et doctrina satis
explicata sint, vel hodie in disceptationem vocari posse videantur. Forma eorum et
compositio, asperitas et barbarus sonus a legibus et suavitate graeci sermonis
tantum abhorrent, ut facile intelligatur, cur interpretes, si accesserint vel ad origi-
nem eorum explorandam, vel ad grammaticam rationem indagandam, vel denique
ad notionem eorum inveniendam, ideo quidem, quod, reliquarum linguarum ope
neglecta, omnia ex graeci sermonis usu repetere conabantur, parurn aut nihil omnino
profecerint. Quod si viris ingenio et doctrina prae caeteris excellentibus accidisse
videmus, non mirabimur, qnod alii de feliciori successu desperantes inutili
labore abstinere, quam ineptas et futiles sententias excogitare maluerunt.

At non omnia, quae Homeri lectionem morantur, ita sunt comparata, ut sperare
non liceat, fore, ut diligentiori inquisitione, quae impedita sunt, expediantur, quae
obscuriora sunt, novo lumine admoto illustrentur discussisque, quibus involvitur
vetustas, tenebris, in clara luce collocata appareant. Viam, qua incedendum est
omnibus, qui de sermone Homerico disputaturi sunt, Cl. Buttmannns praeivit. Is
enim vir omnium γραμματικώτατος quum Lexilogum conscriberet, quantum sagax
eademque circumspecta interpretatio, ubi praeterea amplissimae eruditionis apparatus
praesto esset, tum ad errores veteres removendoS, tum ad veri investigationem
valeret, plurimis praestantissimis exemplis comprobavit. In eo tamen vir cl., non
dicam peccavisse, id enim vetat modestia, at desiderio nostro defuisse videatur,
quod comparatione dialectorum semiticarum neglecta quaestiones suas ex unius
graeei sermonis norma et legibus construit.

Longe quidem absum ab illorum opinione, qui propterea, quod non pauca verba

sono et significatione simillima graeco et semitico sermoni communia essent, has
l t

