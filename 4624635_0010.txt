4

duas linguas cognationis vinculo conjunctas ex una parente prognatas esse volue-
runt. Constat enim hodie inter omnes harum litterarum cognitione vel leviter im-
butos, linguas Europae omneS, Asiae et Africae plurimas duas amplissimas stirpes
adtingere, ex quarum altera, indogermanicam dico, graeca lingua prodiit, ex
altera semiticae dialecti profectae sunt. At vereor tamen, ne viri docti indaga-
tionem et comparationem verborum, quae his linguis communia sunt, sive quod
acta agere nollent, sive quod incuria has minutias praeterirent, sive deni-
que quod contemtione quadam has nugas despicerent, justo plus neglexerint. Quo-
tiescunque enim Homeri carmina lectitans in voces inciderem, quae indole sua ab
Homeri aetate aliena ad vetustatem monumentis antiquissimis graeci et semitici
sermonis longe superiorem pertinere viderentur, mentis cogitationem ad priscum
illud aevum delatum sensi, quo origines generis humani et prima omnium linguarum
initia recondita Jacent. Haec investigare, haec meditatione persequi tanturn habet
delectionis, ut haud sciam an alio quo studio animus magis allici et jucundius
affici possit. '

Quod si quis dicat, litterarum studium graviusesse, quam cui disputatione de
earum oblectamentis satis fiat, is mecum animum adtendat ad fructus, qui ex

comparatione semiticarum dialectorum in accuratiorem graeci sermonis cognitionem
redundant.

Numerus litterarum, quo tempore a Phenicibus ad Graecos translata sunt,
nondum tantus erat, ut omnibus soniSâ€š quibus illae gentes in sermone utebantur,
designandis sufficeret. Quum igitur sermonis consuetudo accuratiorem scripturam
exegisset, utraque gens litterarum seriem pro suo ingenio auxit et amplificavit.
Quantumvis autem Graeci in omnibus, quae ad artes et litteras spectant, caeteris
gentibus praestiterint, hoc uno tamen inferiores suerunt, quod Semitae mira admodum
sagacitate subtilissimas soni diversitates, quae voce humana proferuntur, et inda-
garunt et propriis figuris descripserunt.

Exemplo sunt signa spiritus, quo vocales exhalantur. Veteres Hebraei, ut vel
leniorem vel fortiorem ejus sonum indicarent, quatuor, si Vau additur, quod
interdum hac vice fungitur, quinque litteris utebantur. Arabes, qui subtilius distin-
guunt, sex diversis signis haec discrimina significant. Graeci tria tantum signa
invenerunt, spiritum lenem, spiritum asperum et litterani Chi. Quae quum vero
non sufficerent, ut spiritus varietas, quali dicentes utebantur, in oculorum con-

